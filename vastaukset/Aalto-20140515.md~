YHTEENVETO KIRJEENVAIHDOSTA AALTO-YLIOPISTON KANSSA TIETOPYYNTÖÄ 5/2014 Yhteyshenkilö: Leo Lahti (leo.lahti@iki.fi)
Keskustelua tietopyynnöstä Open Science Finland Facebook-ryhmässä: https://www.facebook.com/groups/241398182642057/permalink/411482855633588/


15.5.2014 Aallon vastaus

Kiitos viestistäsi.
 
Olen keskustellut asiasta yliopiston sisäisesti. Alla ajatuksia tietopyyntöön liittyen.
 
***
 
Hankintasopimus
 
Vaihdoimme viestejä hankintasopimuksen sisällöstä. Totesin hankintasopimuksen olevan luottamuksellinen (sopijapuolten välinen) ja kaupallinen asiakirja. Hankintalain esitöissä hankintasopimuksen todetaan olevan luonteeltaan yksityisoikeudellinen sopimus. Asiaa on käsitelty tapauksessa KKO:2013:19 lain esitöiden hengen mukaisesti. Julkisuuslain pykälät eivät tätä olettamaa muuta – hankintasopimus on luottamuksellinen asiakirja.
 
Hankinta-asiakirjat
 
Kilpailutuksen aikana tuotettuihin ja vastaanotettuihin hankinta-asiakirjoihin julkisuuslaki soveltuu. Tietojen antamista rajoittaa julkisuuslain 24 §. Julkisuuslain 24 §:n 1 momentin 17 kohdassa salassa pidettäviksi säädetään asiakirjat, jotka sisältävät liike- ja ammattisalaisuuksia, samoin kuin sellaiset asiakirjat, jotka sisältävät tietoja muusta vastaavasta liiketoimintaa koskevasta seikasta, jos tiedon antaminen niistä aiheuttaisi taloudellista vahinkoa tai saattaisi toisen samanlaista tai muutoin kilpailevaa toimintaa harjoittavan julkisyhteisön tai yksityisen parempaan kilpailuasemaan tai heikentäisi julkisyhteisön mahdollisuuksia edullisiin hankintoihin. Esimerkiksi hinnan muodostumisen perusteet ja erityistapauksissa osahinnoittelu voivat olla liikesalaisuuksia, joita asianosaisellakaan ei ole oikeus saada. Tarjouksen kokonaishinta on julkinen tieto.
 
Jatkotoimenpiteet
 
Julkisuuslain 14 §:n mukaan tiedon antamisesta asiakirjasta päättää se viranomainen, jonka hallussa asiakirja on. Hankinta on toteutettu yhteishankintana. Yhteishankinnan vetäjänä on Kansalliskirjasto. Näin ollen kansalliskirjasto päättää hankinta-asiakirjojen antamisesta – heillä on sopijapuolten edustajana paras käsitys asiakirjojen luonteesta. Jäämme siten odottamaan Kansalliskirjaston toimenpiteitä ja linjauksia asian osalta.
 

13.5.2014 Lähetetty vastine Aallon viimeisimpään kieltävään päätökseen  

Hei, kiitos vastauksesta. Toistan tietopyyntöni, johon vastaamisen olette evänneet ilmeisesti virheellisin perustein.

AALTO-YLIOPISTO VIRANOMAISENA 

Edellisessä vastauksessanne kiistitte, että Aalto-yliopisto olisi käyttänyt kauppasopimusta solmiessaan julkista valtaa ja siten toiminut asiassa viranomaisena jota julkisuuslaki koskee. 

Yliopiston toimintaan sovelletaan julkisuuslakia. Tämä perustuu yliopistolain nimenomaiseen säännökseen. Yliopistolaissa on säädetty julkisuuslain soveltamisalasta siten, että yliopistot rinnastuvat julkisuuslaissa tarkoitettuun viranomaiseen, kuten julkisuuslain 4.1 §:ssä on säädetty. Julkisuuslain 4.2 § ei tule siten sovellettavaksi yliopistoihin, joten vastoin esittämäänne kantaa sillä ei ole merkitystä, onko asiakirja syntynyt julkisen vallan käytössä vai ei. 

Aalto-yliopisto on yliopistolaissa tarkoitettu yliopisto. Yliopistolain 30.2 §:n mukaan yliopiston ja ylioppilaskunnan toiminnan julkisuuteen sovelletaan, mitä viranomaisten toiminnan julkisuudesta annetussa laissa (621/1999) säädetään lain 4 §:n 1 momentissa tarkoitetun viranomaisen toiminnan julkisuudesta. Aalto-yliopistoon sovelletaan julkisuuslakia riippumatta sen luonteesta säätiönä, koska yliopistot rinnastetaan julkisuuslain 4.1 §:ssä tarkoitettuun viranomaiseen. Säätiömuodosta huolimatta Aalto yliopisto rinnastetaan julkisuuslain mukaiseen julkisoikeudelliseen laitokseen. Samalla tavalla Aalto-yliopisto on hankintayksikkönä hankintalain mukainen julkisoikeudellinen laitos säätiömuodosta riippumatta.

ASIAKIRJOJEN JULKISUUS 

Yliopistojen hankinta-asiakirjat ovat kaikilta osin julkisuuslain tarkoittamia viranomaisen asiakirjoja ja niihin sovelletaan julkisuuslakia. Tämä velvoittaa Aalto-yliopiston vastaamaan tietopyyntöön.

Lisäksi voidaan huomioida sekin, että hankintalain mukaan julkisuus koskee  julkisuuslaissa mainittuja viranomaisia jollaiseen Aalto-yliopisto rinnastuu. Aalto joutuu  julkisoikeudellisena laitoksena kilpailuttamaan hankintansa hankintalain mukaisesti. Samalla perusteella sen tulee noudattaa hankintalakia myös asiakirjojen julkisuuden osalta. Hankintalain mukaan asiakirjojen julkisuuteen - - sekä  asianosaisen  tiedonsaantioikeuteen sovelletaan viranomaisten toiminnan julkisuudesta annettua lakia (621/1999), jos hankintayksikkö on - - viranomainen tai jos sen on muualla laissa olevan säännöksen perusteella noudatettava sanottua lakia (Hankintalaki 84 §  30.4.2010/321; Asiakirjojen julkisuutta koskevien säännösten  soveltaminen). Aalto-yliopiston on myös tämän mukaan noudatettava hankintalakia ja siten myös julkisuuslakia pyytämieni asiakirjojen osalta.

Aalto-yliopisto vetoaa myös käytäntöihinsä ja sisäisiin sääntöihinsä. Viranomaisten asiakirjojen julkisuus ratkaistaan kuitenkin suoraan lain nojalla. Jos yliopisto kieltäytyy antamasta asiakirja, voi tiedon antamatta jättäminen perustua joko siihen,
1) ettei asiakirja ole vielä julkinen,
2) asiakirja joka on pyydetty, on salassa pidettävä ja tiedon pyytäjällä ei ole tiedonsaantioikeutta tästä syystä
3) asiakirja on laadittu viranomaisen sisäistä työskentelyä varten.
 
Yllä olevista voi tulla kysymykseen ainoastaan salassapitoperuste. Yliopistojen tekemät sopimuksen kuuluvat yliopistojen toimintaan eikä kysymys ole sisäisestä työskentelystä. Tällaiset sopimukset on arkistoitava arkistolain nojalla annettujen määräysten mukaisesti. Sopimuksessa ei ole kysymys viranomaisessa työskentelevien sekä viranomaisten ja niiden lukuun toimivien yksityisten ja yhteisöjen välisiä neuvotteluja, yhteydenpitoa ja muuta niihin verrattavaa viranomaisten sisäistä työskentelyä varten laaditusta asiakirjoista, joten julkisuuslain 5.4 § ei voi tulla sovellettavaksi.


TIETOPYYNNÖN SISÄLTÖ

Kieltäydyitte asiakirjapyynnöstä sillä perusteella että se koskee kaupallista sopimusta. 

(i) Kaupallisen sopimuksen ohella pyysin muita hankintaan, hankintavertailuun ja hankintapäätökseen liittyviä Aallon omia dokumentteja. Näistä Aallon omista hankintaan liittyvistä dokumenteista tuli julkisuuslain nojalla julkisia, kun kyseinen kaupallinen sopimus allekirjoitettiin.

(ii) Kaupallisen sopimuksen osalta pyydän vain sopimuksen lopullisia  hintatietoja. Vertailuperusteena käytetty kokonaishinta ei voi olla koskaan salassa pidettävä, kun kysymys on yliopistojen tekemistä hankinnoista. Kokonaishinnan pitäminen liikesalaisuutena ei ole perusteltua, koska siihen ei liity salassapitointressiä. Hintatiedot ovat ennakkopäätösten mukaan olleet julkisia muutoin liikesalaisuuden piiriin kuuluvissa sopimuksissa. Ennakkotapausten mukaan pelkkä väite tietojen kuulumisesta liikesalaisuuden tai ammattisalaisuuden piiriin ei ole riittävä. Tietojen luovuttamisesta kieltäytyvän viranomaisen oli pitänyt selvittää tarkemmin, mihin tällainen käsitys perustui. (KHO 2803/12.11.2001)


TIETOPYYNNÖN TAUSTA

Tietopyyntö kytkeytyy kansainväliseen kehitykseen, jonka tavoitteena on lisätä kaupallisten toimijoiden kanssa tehtävien sopimusten läpinäkyvyyttä  tieteellisessä julkaisutoiminnassa. Hintatietojen läpinäkyvyys parantaa yliopistojen neuvotteluasemaa ja on siten myös Aallon etu. Yliopistojen on huolehdittava asiakirjojen osajulkisuudesta hyvän julkisuus- ja salassapitorakenteen mukaisesti. Julkisuuslain (21.5.1999/621) 4 luvun 13 § mukaan tiedon pyytäjän ei myöskään tarvitse perustella pyyntöään, mutta olen jo joutunut perustelemaan aika lailla. Toivoisinkin teiltä nyt julkisuuslain hengen mukaista hyvää yhteistyötä hakeaksemme lainvoimaiset perusteet, joilla voitte täyttää tietopyynnön mahdollisimman kattavasti ja nopealla aikataululla.

Open Knowledge Finland ry. Avoimen tieteen työryhmän puolesta ystävällisin terveisin 
Leo Lahti, TkT/VTK, Tutkijatohtori, Helsingin yliopisto / Wageningenin yliopisto leo.lahti@iki.fi 


Kyseiseen aihepiiriin hyvin perehtyneeltä oikeustieteilijältä saamani kommentti

Hei,
tässä on mielestäni hyvin triviaalista asiasta kysymys. Aalto yliopiston käsitys perustuu väärän säännöksen tulkintaan. Yliopiston toimintaan sovelletaan julkisuuslakia. Tämä perustuu yliopistolain nimenomaiseen säännökseen. Yliopistolaissa on säädetty julkisuuslain soveltamisalasta siten, että yliopistot rinnastuvat julkisuuslaissa tarkoitettuun viranomaiseen, kuten julkisuuslain 4.1 §:ssä on säädetty. Julkisuuslain 4.2 § ei tule siten sovellettavaksi yliopistoihin, joten sillä ei ole merkitystä, onko asiakirja syntynyt julkisen vallan käytössä vai ei. Aalto yliopisto vetoaa myös käytäntöihinsä ja sisäisiin sääntöihinsä. Tältä osin tulee kuitenkin huomata, että viranomaisten asiakirjojen julkisuus ratkaistaan suoraan lain nojalla. Jos yliopisto kieltäytyy antamasta asiakirja, voi tiedon antamatta jättäminen perustua joko siihen,
1) ettei asiakirja ole vielä julkinen,
2) asiakirja joka on pyydetty, on salassa pidettävä ja tiedon pyytäjällä ei ole tiedonsaantioikeutta tästä syystä
3) asiakirja on laadittu viranomaisen sisäistä työskentelyä varten.
 
Yllä olevista voi tulla kysymykseen ainoastaan salassapitoperuste. Yliopistojen tekemät sopimuksen kuuluvat yliopistojen toimintaan eikä kysymys ole sisäisestä työskentelystä. Tällaiset sopimukset on arkistoitava arkistolain nojalla annettujen määräysten mukaisesti. Sopimuksessa ei ole kysymys viranomaisessa työskentelevien sekä viranomaisten ja niiden lukuun toimivien yksityisten ja yhteisöjen välisiä neuvotteluja, yhteydenpitoa ja muuta niihin verrattavaa viranomaisten sisäistä työskentelyä varten laaditusta asiakirjoista, joten julkisuuslain 5.4 § ei voi tulla sovellettavaksi.
 
Vertailuperusteena käytetty kokonaishinta ei voi olla koskaan salassa pidettävä, kun kysymys on yliopistojen tekemistä hankinnoista. Kokonaishinnan pitäminen liikesalaisuutena ei ole perusteltua, koska siihen ei liity salassapitointressiä. Aivan kuten yhteydenpidossanne ilmeneekin, yliopistojen on huolehdittava asiakirjojen osajulkisuudesta hyvän julkisuus- ja salassapitorakenteen mukaisesti.
 
Tässä asiassa ei kannata edes lähestyä asiaa hankintalain kautta, koska yliopistojen hankinta-asiakirjat ovat kaikilta osin julkisuuslain tarkoittamia viranomaisen asiakirjoja ja niihin sovelletaan julkisuuslakia.
 
Erikoinen lähestymistapa Aalto yliopistolta tähän asiaan - - 


Vielä myöhemmin saamani lisäys samaan palautteeseen:

Aaltp yliopisto on yliopistolaissa tarkoitettu yliopisto. Ylipistolain 30.2 §:n mukaan yliopiston ja ylioppilaskunnan toiminnan julkisuuteen sovelletaan, mitä viranomaisten toiminnan julkisuudesta annetussa laissa (621/1999) säädetään lain 4 §:n 1 momentissa tarkoitetun viranomaisen toiminnan julkisuudesta.
 
Aalto yliopistoon sovelletaan julkisuuslakia riippumatta sen luonteesta säätiönä, koska yliopistot rinnastetaan julkisuuslain 4.1 §:ssä tarkoitettuun viranomaiseen. Säätiömuodosta huolimatta Aalto yliopisto rinnastetaan julkisuuslain mukaiseen julkisoikeudelliseen laitokseen. Samalla tavalla Aalto yliopisto on hankintayksikkönä hankintalain mukainen julkisoikeudellinen laitos säätiömuodosta riippumatta.




9.5.2014 Aallon kielteinen vastaus 

LÄHTÖTILANNE Aalto-yliopisto  ei tulkitse toimineensa tässä kaupallisessa  järjestelyssä  viranomaisena.  Laissa (laki viranomaisten toiminnan  julkisuudesta  (621/1999)) luetellaan  lain tarkoittamat viranomaiset  (ks. 4 §). Säätiömuotoista yliopistoa ei  ole pykälässä lueteltu.  Pykälän viimeisessä kappaleessa todetaan lain  kuitenkin koskevan mm.  muita yhteisöjä tai säätiöitä niiden käyttäessä  julkista valtaa.

JULKISEN VALLAN KÄYTTÖ Julkisen  vallan käyttöä ei ole lain tasolla määritelty.  Asiaan liittyvää  argumentointia on esitetty kuitenkin lain esitöissä.  HE 30/1998 toteaa  seuraavaa:   ”Julkisen  vallan käsitettä ei ehdoteta laissa määriteltäväksi.  Käsitteelle ei  olekaan annettavissa yleistä määritelmää. Sen keskeiseen  sisältöön on  katsottu  kuuluvan puuttuminen hallintopäätöksellä tai  tosiasiallisella toimella  yksityisen oikeusasemaan”. Mielestämme   tässä asiassa ei olla käytetty julkista valtaa miltään osin – kyse ei   ole yksityisen oikeusasemaan vaikuttavasta sopimuksesta.

JULKISUUSLAIN MUKAINEN TIETOPYYNTÖ Asiakirjapyyntö  koskee kaupallista sopimusta.  Sopimusta sovellettaessa ei käytetä  julkista valtaa – sopimuksella  sovitaan sopijapuolten välisistä  asioista.  Oikeutta saada tietoa  asiakirjasta lain nojalla ei siten mielestämme  ole.

------------------------------------

8.5.2014 Tarkennettu jatkokysely Aalto-yliopistolle, joka kieltäytyi luovuttamasta tietoja:

Kiitos viestistä, Juhamatti.

Tietopyyntöni perustuu julkisten hankintojen hankintalakiin ja hankinnoissa  sovellettavaan  julkisuuslakiin. Pelkkä yrityksen väite tietojen kuulumisesta liikesalaisuuden tai ammattisalaisuuden piiriin ei ole riittävä. Tietojen luovuttamisesta kieltäytyvän viranomaisen pitää selvittää tarkemmin, mihin kielteinen päätös perustuu (ks. esim. KHO 2803/12.11.2001).  Hankintalain  tulkinnoissa on oikeustapauksia, joissa nimenomaan korostetaan, että toimittajan väite liikesalaisuudesta ei ole pätevä peruste salata liikesalaisuutena tietoa tarjousten vertailussa käytetystä hinnasta ja muusta tekijästä. Laki viranomaisten toiminnan  julkisuudesta sanoo seuraavaa:  
10  § "Kun vain osa  asiakirjasta on salassa pidettävä, tieto on annettava  asiakirjan julkisesta osasta jos se on mahdollista niin, ettei salassa  pidettävä  osa tule tietoon."
11  § 6)  "julkisessa hankinnassa toisen ehdokkaan tai tarjoajan liike-  tai  ammattisalaisuutta koskeviin tietoihin; tieto tarjousten  vertailussa käytetystä hinnasta ja muusta tekijästä on aina annettava  (17.6.2011/701)"

Näin ollen täydentäisin aiempaa tietopyyntöäni. Pyydän erittelyä niistä maksusuorituksista, jotka Aalto-yliopisto on osoittanut  FinELib-konsortiolle kansainvälisten kustantajien lisenssisopimusten kattamiseksi  vuodesta 2010 alkaen. Pyydän tietoja laskutuskausittain ja  kustantajittain eriteltyinä, mikäli tieto on olemassa. Lisäksi pyydän  tietoa maksuista ladattua artikkelia kohden laskettuna niiden  kustantajien osalta  joille tämä tieto on saatavilla. Lisäksi pyytäisin seuraavia dokumentteja

- tarjouspyyntöä liitteineen
- tarjouksia liitteineen, siten että liikesalaisuuksia sisältävät kohdat on poistettu.
- hankintavertailua liitteineen
- hankintapäätöstä liitteineen
- sekä muita hankinnan käsittelyssä tuotettuja dokumentteja

Mikäli teette kielteisen päätöksen joidenkin tietojen luovuttamisen osalta, pyytäisin yksityiskohtaisempaa selvitystä päätöksen perusteista.

Open Knowledge Finland ry. Avoimen tieteen työryhmän puolesta ystävällisin terveisin Leo Lahti, TkT/VTK, Tutkijatohtori, Helsingin yliopisto / Wageningenin yliopisto

-------------------------------------------------------------------------------------

8.5.2014 Pyydetty valituskelpoista  päätöstä -> "Nämä  päätökset eivät ole valituskelpoisia. Tämä  johtuu mainitsemastani  sopimusten kaupallisesta luonteesta. -Juhamatti"

7.5.2014 Aallosta saatu vastaus alkuperäiseen tietopyyntöön (kirjaamo@aalto.fi)  Aalto-yliopisto "Valitettavasti Aalto-yliopisto ei voi käytäntöjensä ja  sisäisten sääntöjensä mukaisesti luovuttaa pyydettyjä tietoja. Kyse on  kaupallisten   sopimusten  tiedoista.  Kaupalliset sopimukset ovat  luottamuksellisia   asiakirjoja ja niiden  jakelua on rajoitettu sekä  yliopiston  sisäisesti  että ulkoisesti  kolmansille osapuolille.  Sopimusten  sisältämät tiedot  välitetään  ainoastaan sopimusten  solmimiseen  osallistuneille  henkilöille  (valmistelijat ja hyväksyjät)."  Ystävällisesti, Juhamatti  juhamatti.jarvi@aalto.fi tel.  +358-50-4334071  Lawyer, procurement  Finance, Aalto University 

-------------------------------------------------------------------------------------

Aihe: Julkisuuslain mukainen tietopyyntö.

Lähetetty 2.5.2014 / Leo Lahti (leo.lahti@iki.fi)

Alkuperäinen tietopyyntö: Hei, pyydän erittelyä niistä maksusuorituksista, jotka Helsingin yliopisto on osoittanut  FinELib-konsortiolle kansainvälisten kustantajien lisenssisopimusten kattamiseksi  vuodesta 2010 alkaen. Pyydän tietoja laskutuskausittain ja  kustantajittain eriteltyinä, mikäli tieto on olemassa. Lisäksi pyydän  tietoa maksuista ladattua artikkelia kohden laskettuna niiden  kustantajien osalta  joille tämä tieto on saatavilla. terveisin: Leo Lahti; tutkija, Helsinki; leo.lahti@iki.fi
