### Tietopyyntö kv. kustantajien lisenssimaksuista Aalto-yliopistolle


**Taustaa**  

Tein kevään/kesän 2014 aikana julkisuuslain mukaisen [tietopyynnön](https://docs.google.com/document/d/1iMI9UVHlDXBrw-D0_LmhoFdMM6d_o8WrjiuNXCdFufk/edit) Aallolle sähköpostitse:

 1. Aallon ja Elsevierin välillä solmitun lisenssisopimuksen kokonaishinnasta
 1. Muista hankintapäätökseen vaikuttaneista tekijöistä (esim. vaihtoehtoiset tarjolla olleet tilauskokonaisuudet).

Jos yliopistot voivat salata tiedejulkaisijoiden kanssa tehtyjen sopimusten kokonaishinnat, tällä on ennakkotapauksena laajempaa merkitystä. Aallolle tehty tietopyyntö liittyy [laajempaan kansainväliseen keskusteluun](http://gowers.wordpress.com/2014/04/24/elsevier-journals-some-facts/) sekä kokonaisuuteen tietopyyntöjä, joita lähetimme kaikille suomalaisille yliopistoille, Kansalliskirjastolle ja Finelib-konsortiolle. Suurin osa tietopyyntöihin liittyvästä materiaalista on [Google-docs-alustalla](https://drive.google.com/?authuser=0#folders/0BzpjC35str8vUkpaTnFvZUNZV0k) sekä tässä hakemistossa PDF-muodossa eri korkeakouluilta saadut [vastaukset](vastaukset). Teen koko prosessista tarkempaa yhteenvetoa hieman tuonnempana.


**Prosessin eteneminen**

 * Kevään ja alkukesän 2014 aikana lähetin tietopyynnöt kaikkiin suomalaisiin korkeakouluihin. Pyysin tietoa kansainvälisten tiedekustantajien kanssa tehtyjen sopimusten kokonaishinnasta. Tietopyyntöjen taustalla oli [Open Science Finland Facebook-ryhmässä](https://www.facebook.com/groups/241398182642057/permalink/411482855633588/) virinnyt keskustelu lisenssimaksuista ja kansainvälisestä liikehdinnästä asian tiimoilla.
 * 6.8.2014 Esitin Aallolle [julkisuuslain mukaisen tietopyynnön](https://github.com/okffi-science/2014-tietopyynto-lisenssimaksut/blob/master/tietopyynnot/20140806-Tietopyynto-taydennetty.pdf)
 * 20.8.2014 Aalto [kieltäytyi luovuttamasta tietoa](HallintoOikeus/20140820-Aalto-Vastine.pdf) lisenssisopimusten kokonaishinnoista
 * 19.9.2014 Jätin ohjeiden mukaisen [valituksen](HallintoOikeus/20140919-Valitus-HO-Lahti.pdf) perusteluineen Helsingin hallinto-oikeuteen 
 * 3.11.2014 HO välitti minulle [Aallon vastineen](HallintoOikeus/20141103-AaltoVastineHO1.pdf) ja mahdollisuuden vastaselityksen antamiseen marraskuun 2014 aikana 
 * 19.11.2014 Toimitin HO:n pyytämän [vastineen Aallon lausuntoon](https://github.com/okffi-science/2014-tietopyynto-lisenssimaksut/blob/master/HallintoOikeus/20141118/20141119-Vastaselitys-LeoLahti-HHO.pdf?raw=true)
 * 26.3.2015 Hallinto-oikeus pyytää täydennystä: "Pyydän Teitä ilmoittamaan, katsotteko, ja jos niin millä perusteella, olevanne viranomaisten toiminnan julkisuudesta annetun lain 11 §:ssä tarkoitettu asianosainen puheena oleviin hankintasopimuksiin nähden." [Kiistämme](HallintoOikeus/20150326-Taydennyspyynto.pdf), että asianomaisasemalla olisi merkitystä asian ratkaisussa, koska pyydetyt tiedot ovat yleisöjulkisia. 

Julkisuuslain 13§ mukaan tietopyyntöä ei tarvitsisi perustella.


**Seuraavat toimenpiteet**  

Odotamme Helsingin hallinto-oikeuden ratkaisua kevään 2015 aikana. Keskustelua tietopyynnöstä Facebook-ryhmissä [Open Science Finland](https://www.facebook.com/groups/241398182642057/permalink/411482855633588/) ja [Tietopyyntö](https://www.facebook.com/groups/tietopyynto/permalink/432307966946322/). Päätöksen jälkeen voitaisiin:

 * Yhteenveto prosessista suomen- ja englanninkielisissä blogeissa
 * Tietopyyntö kaikkien kustantajien kanssa solmittujen
   lisenssisopimusten kokonaishinnoista vähintään viimeisen 20 vuoden
   ajalta. 
 * Vastaava tietopyyntö ohjelmistolisenssien osalta
 * Tietojen siistiminen ja julkaisu. Mukaan vertailu
   julkaisijoista ja hintakehityksestä, internetin tulon, open
   access-liikkeen nousun ja muiden trendien vaikutuksesta.
 * Tiedotetaan päätöksestä muiden maiden vastaavia hankkeita (ainakin
   Britannia, Sveitsi, Ranska, Singapore)


**Tilanne muissa maissa **

Listaa maista, joissa vastaavia tietopyyntöhankkeita on ilmeisesti käynnissä. Linkkejä lisätty niiltä osin kuin saatavissa.

 * Iso-Britannia [(Tim Goversin alkuperäinen blogikirjoitus)](https://gowers.wordpress.com/2014/04/24/elsevier-journals-some-facts/); [(Tietopyyntöjen tiedot koottuna)](http://blogs.lse.ac.uk/impactofsocialsciences/2014/10/15/foi-requests-uncover-lack-of-transparency/)
 * [USA](http://blogs.lse.ac.uk/impactofsocialsciences/2014/08/12/secrets-of-the-big-deal-journal-pricing/)
 * [Australia]()
 * [Ranska]()
 * [Singapore]()
 * [Sveitsi]()

**Aiheeseen liittyviä sivustoja**
 * [Ted Bergstrom's blog](http://www.econ.ucsb.edu/~tedb/Journals/jpricing.html)
 * [journalprices.com](http://www.journalprices.com/) search engine to rank journals by price per article or citation
 * [Evaluating big deal journal bundles. PNAS 2014](http://www.econ.ucsb.edu/~tedb/Journals/PNAS-2014-Bergstrom-1403006111.pdf)
 * [Big Deal Contract Project](http://www.econ.ucsb.edu/~tedb/Journals/BundleContracts.html)
