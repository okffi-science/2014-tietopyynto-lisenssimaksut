### Tietopyyntö kv. kustantajien lisenssimaksuista Aalto-yliopistolle


**Taustaa**  

Tiedejulkaisijoiden nopeasti kohoavia hintoja on viime vuosina kritisoitu toistuvasti. [Tim Gowersin Britannian yliopistoille tekemä tietopyyntö (FOI request) tieteellisten julkaisujen tilaushinnoista](http://gowers.wordpress.com/2014/04/24/elsevier-journals-some-facts/) herätti runsaasti kansainvälistä keskustelua.

Suomessa keskustelua käytiin muun muassa Open Knowledge Finland ry:n [Open Science Finland Facebook-ryhmässä](https://www.facebook.com/groups/241398182642057/permalink/411482855633588/). Ilmeni, että sopimusten kokonaishinta on julkinen tieto, ja yliopistojen tulisi viranomaisina luovuttaa hintatiedot. Tämä oli erityisen kiinnostavaa, koska tiedejulkaisijoiden hintatietoja ei ollut vielä saatavilla muualta kuin Britanniasta Gowersin tietopyynnön seurauksen. Suomi voisi olla ensimmäisten maiden joukossa avaamassa tiedot.

**Prosessin eteneminen**

 * Havainnon innoittamana tein kevään/kesän 2014 aikana julkisuuslain mukaisen tietopyynnön kaikille suomalaisille yliopistoille, Kansalliskirjastolle ja Finelib-konsortiolle. Pyysin tietoa kansainvälisten tiedekustantajien kanssa tehtyjen sopimusten kokonaishinnasta. Suurin osa materiaalista on [Google-docs-alustalla](https://drive.google.com/?authuser=0#folders/0BzpjC35str8vUkpaTnFvZUNZV0k) sekä PDF-muodossa eri korkeakouluilta saadut [vastaukset](vastaukset). Kun pyyntöihin alkoi tippua kielteisiä vastauksia totesin että on helpompaa keskittyä yhteen ennakkotapaukseen.
 * 6.8.2014 Esitin Aallolle [julkisuuslain mukaisen tietopyynnön](https://github.com/okffi-science/2014-tietopyynto-lisenssimaksut/blob/master/tietopyynnot/20140806-Tietopyynto-taydennetty.pdf) Tein [tietopyynnön Aallolle sähköpostitse](https://docs.google.com/document/d/1iMI9UVHlDXBrw-D0_LmhoFdMM6d_o8WrjiuNXCdFufk/edit). Pyysin tietoa Aallon ja Elsevierin välillä solmitun lisenssisopimuksen kokonaishinnasta sekä Muista hankintapäätökseen vaikuttaneista tekijöistä (esim. vaihtoehtoiset tarjolla olleet tilauskokonaisuudet).
 * 20.8.2014 Aalto [kieltäytyi luovuttamasta tietoa](HallintoOikeus/20140820-Aalto-Vastine.pdf) lisenssisopimusten kokonaishinnoista. Tämä oli yllättävää, sillä juristeilta saamieni neuvojen mukaan oli selvää että Aallon tulisi luovuttaa pyydetyt tiedot. Aallon lakimiehille tämä ei näyttänyt olevan selvää. Facebook-ryhmässä pohdittiin, että Aalto ehkä tahtoo turvata selustansa Elsevierin suuntaan ja tahtoo oikeuden päätöksen ennen tietojen luovuttamista. Kuka tietää vaikka tilaussopimuksiin olisi julkisuuslain vastaisesti kirjattu että hintatiedot ovat salassa pidettäviä. No, tämä on spekulointia koska sopimuskokonaisuudet ovat salassa pidettäviä emmekä voi asiaa tarkistaa.
 * 19.9.2014 Jätin [valituksen](HallintoOikeus/20140919-Valitus-HO-Lahti.pdf) Helsingin hallinto-oikeuteen.
 * 3.11.2014 HAO välitti minulle [Aallon vastineen](HallintoOikeus/20141103-AaltoVastineHO1.pdf) ja mahdollisuuden vastaselitykseen. Julkisuuslain 13§ mukaan tietopyyntöä ei tarvitsisi perustella, mutta hankalalta näyttää kun tällaisia vastaselityksiä pitää maallikkona ryhtyä laatimaan. Onneksi tilannetta seurasi useampi hallintoammattilainen ja sain tarvitun taustatuen. Aallolla näytti olevan argumentit vähissä, sillä vastauksessa valiteltiin mm. asian käsittelyä [Facebook-ryhmässä](https://www.facebook.com/groups/241398182642057/permalink/411482855633588/). 
 * 19.11.2014 Toimitin HAO:lle [vastineen Aallon lausuntoon](https://github.com/okffi-science/2014-tietopyynto-lisenssimaksut/blob/master/HallintoOikeus/20141118/20141119-Vastaselitys-LeoLahti-HHO.pdf?raw=true). 
 * 26.3.2015 Hallinto-oikeus pyytää täydennystä: "Katsotteko olevanne asianosainen puheena oleviin hankintasopimuksiin nähden." [Kiistimme](HallintoOikeus/20150326-Taydennyspyynto.pdf), että asianomaisasemalla olisi merkitystä asian ratkaisussa, koska *pyydetyt tiedot ovat yleisöjulkisia*. 
 * 7.8.2015 Hallinto-oikeuden [päätöksen](https://github.com/okffi-science/2014-tietopyynto-lisenssimaksut/blob/master/HallintoOikeus/20150807-HAO-ratkaisu.pdf) mukaan pyydettyjä kokonaishintatietoja ei voida pitää Elsevierin liike- ja ammattisalaisuuksina. HAO velvoittaa Aalto-yliopiston luovuttamaan tiedot kun päätös on saanut lainvoiman.
 * Aalto ei enää lähtenyt valittamaan päätöksestä ja lainvoima sitten tuli syyskuun 2015 alussa, reilu vuosi alkuperäisen tietopyynnön jälkeen.
 * Yllätykseni oli suuri, kun Aallon lakimies toimitti sähköpostiini koko Elsevier-sopimuksen. Sehän oli suurimmaksi osaksi salassa pidettävä. Varmuuden vuoksi jätin dokumentin jakamatta. Tämä oli oikea ratkaisu, sillä myöhemmin Aallosta pyydettiin etten jakaisi salaista dokumenttia jota minun ei olisi koskaan pitänyt saada. Aallon toiminta ennen ja jälkeen tietopyynnön ei nyt täysin vakuuta. Jostain avoimuusstrategiasta oli puhetta, käytännön toteutus tuntuu ontuvan kun ensin julkisia tietoja ei anneta ja lopulta annetaan salassa pidettävätkin tiedot. No, ehkä se vielä tästä.  
 * 11.9.2015 Tapaamiset Aalto-yliopiston ja OKM:n ATT-hankkeen edustajien kanssa asian tiimoilta. Suhtautuminen tietojen avaamiseen hyvin positiivista. Tietojen keruu ja avaamisprosessi käynnistyy. Nyt kaikki näyttävät puhaltavan yhteen hiileen ja ymmärretään että tietojen avaaminen on niin Aallon kuin koko tiedeyhteisönkin etu.

**Seuraavat toimenpiteet**  

Keskustelua tietopyynnöstä Facebook-ryhmissä [Open Science Finland](https://www.facebook.com/groups/241398182642057/permalink/411482855633588/) ja [Tietopyyntö](https://www.facebook.com/groups/tietopyynto/permalink/432307966946322/). 

 * Yhteenveto prosessista suomen- ja englanninkielisissä blogeissa
 * Yhteydenotto toimittajiin
 * Tietojen siistiminen ja julkaisu. Mukaan vertailu
   julkaisijoista ja hintakehityksestä, internetin tulon, open
   access-liikkeen nousun ja muiden trendien vaikutuksesta.
 * Tiedotetaan päätöksestä muiden maiden hankkeita (ks. alla)

**Mahdollisia jatkosuunnitelmia**

 * Täydentävä tietopyyntö hintatiedoista aikasarjana pitemmältä ajalta kuin avatut tiedot. 
 * Vastaava tietopyyntö ohjelmistolisenssien osalta. [Oulussa lähetetty nyt alustava tietopyyntö 14.8.2015](https://docs.google.com/document/d/163iKjl82fAYR53QjhChHNmJ2yuVtjWJNRXWOn4ToXe8/edit) 


**Tilanne muissa maissa**  

Listaa maista, joissa vastaavia tietopyyntöhankkeita on käynnissä. 

 * Iso-Britannia [(Tim Goversin alkuperäinen blogikirjoitus)](https://gowers.wordpress.com/2014/04/24/elsevier-journals-some-facts/); [(Tietopyyntöjen tiedot koottuna)](http://blogs.lse.ac.uk/impactofsocialsciences/2014/10/15/foi-requests-uncover-lack-of-transparency/); [Maksudatasetti figsharessa](http://figshare.com/articles/Journal_subscription_costs_FOIs_to_UK_universities/1186832)
 * [USA](http://blogs.lse.ac.uk/impactofsocialsciences/2014/08/12/secrets-of-the-big-deal-journal-pricing/)
 * [Australia]()
 * [Ranska]()
 * [Singapore]()
 * [Sveitsi]() Rumours tell that they recently (2/2016) won a similar court process than we had in Finland.

**Aiheeseen liittyviä linkkejä**

 * [Aiempaa kritiikkiä Aalto-yliopiston avoimuuslinjauksista](http://www.mostlyphysics.net/blog/2013/04/03/update-on-open-access-in-finland/)
 * [Lawson S and Meghreblian B. Journal subscription expenditure of UK higher education institutions [v3] F1000Research 2015, 3:274](http://f1000research.com/articles/3-274/v3) time series analysis of subsciption fees in the UK
 * [Ted Bergstrom's blog](http://www.econ.ucsb.edu/~tedb/Journals/jpricing.html)
 * [journalprices.com](http://www.journalprices.com/) search engine to rank journals by price per article or citation
 * [Evaluating big deal journal bundles. PNAS 2014](http://www.econ.ucsb.edu/~tedb/Journals/PNAS-2014-Bergstrom-1403006111.pdf)
 * [Big Deal Contract Project](http://www.econ.ucsb.edu/~tedb/Journals/BundleContracts.html)
 * [Open-APC](https://github.com/openapc/openapc-de) German initiative to collect information on open access publishing fees paid by various universities
 * [Hintatietojen vertailua eri maissa](http://lj.libraryjournal.com/2015/04/publishing/whole-lotta-shakin-goin-on-periodicals-price-survey-2015/)
 * [The Oligopoly of Academic Publishers in the Digital Era. PLoS ONE 10(6):e0127502](http://journals.plos.org/plosone/article?id=10.1371%2Fjournal.pone.0127502)
 * [Opening the Black Box of Scholarly Communication Funding: A Public Data Infrastructure for Financial Flows in Academic Publishing. Open Library of Humanities. 2(1), p.e10](https://olh.openlibhums.org/articles/10.16995/olh.72/)
 